+++
archetype = "home"
title = "Forscaps"
+++

Välkommen till Forskås kapsturnering! Här hittar du regler och spelformat. Fundering? Fråga (St)yr!

## Regler
Vi kommer spela en modifierad of föränklad version av Uppsalacaps, dvs DVKV:s capsregler från Capseisa.


{{% notice title="Tillbehör" style="information" %}}
Caps kräver följande tillbehör:
- kapsyler
- glas (av plast)
- vatten (för glasen)
- **valfri** dryck
- deltagare :)
{{% /notice %}}

### Positioner
Caps spelas med spelarna sittandes i en ring. I mitten av ringen finns en ring av glas som i vårt fall
innehåller en rimlig mängd vatten. Varje spelare har sitt eget glas, och i mitten av denna ring finns det
så kallade *mittglaset*. Alla glas (ej nödvändigtvis mittglaset) skall vara likvärdiga.

Då vi är 24 (?) spelare kommer detta spelas i 8 lag av 2 spelare som bestäms i förväg. Vi börjar i 3 ringar
med ca 4 lag var. Vid brist på deltagare kan vi istället spela 5 lag per ring med 2 ringar.

Alla spelare sitter i en ring runt mitten, med varje spelare sittandes åtminstone en benlängd
ifrån sitt eget glas. I parcaps skall båda i ett par sitta bredvid varandra.


### Kastregler
Traverseringsordningen för caps är kirkulärt medsols. Varje spelare kastar en kapsyl i taget,
och ett kast har fyra möjliga utfall:

{{% notice title="Kastutfall" style="info" %}}
Kapsylen träffar inget glas
: turen går till nästa spelare

Kapsylen träffar kastaren eller kastarens partners glas
: kastaren dricker
: turen går till nästa spelare

Kapsylen träffar mittglaset
: **alla** i ringen sjunger en sång (traditionellt *vi skålar för våra vänner*) och dricker
: turen går till nästa spelare

Kapsylen träffar ett motståndarglas
: en **duell** inleds
{{% /notice %}}

{{% notice title="Tips" style="tip" %}}
Att kasta i mittglaset är det mest effektiva sättet att supa ner hela ringen!
{{% /notice %}}

När man kastar en kapsyl skall kastarmens armbåge vila på motsvarande knä och
armen skall pendlas uppifrån och ner. **Vinkeln mellan över- och underarm får i själva
kastögonblicket ej överskrida (pi/2) radianer.**

#### Duell
En duell mellan två spelare är en algoritm som exekveras
när ett fritt kast lett till att en kapsyl hamnat i en motståndares
glas. Observera att kastutfallen ovan **ej** gäller dueller!
Motståndaren får kontra genom att försöka kasta en kapsyl in i kastarens eller dennes partners glas.
Hamnar kapsylen i ett av dessa glas kontrar ägaren till glaset tillbaka och duellen fortsätter
tills något par missar motståndarparets glas. En miss definieras som att kapsylen kastas någonstans
som inte är motståndarens glas; det kan alltså vara marken, ditt eget glas, något annat pars glas,
eller mittglaset. Paret som förlorar duellen dricker båda två och turen går till nästa spelare.

Caps är strikt sekventiellt: att kasta när det inte är din tur eller att kasta en otillåten kapsyl
kallas *felcaps* eller (om man ska vara pk) *okynnescaps*—begår du okynnescaps får du en klunk!
Den deltagare vars tur det var
får 20 nya sekunder på sig att kasta sin kapsyl. Okynnescaps påverkar inte capsordningen.



{{% notice title="Granncaps" style="note" %}}
Att påbörja en duell med en person som sitter bredvid dig kallas *granncaps* och anses ohyfsat i fint sällskap!
{{% /notice %}}

